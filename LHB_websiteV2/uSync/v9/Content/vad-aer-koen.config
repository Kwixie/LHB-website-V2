<?xml version="1.0" encoding="utf-8"?>
<Content Key="b32b6da7-18e7-42e8-875c-40e44c17c8d4" Alias="Vad är kön" Level="3">
  <Info>
    <Parent Key="32b625fb-50aa-44ca-b001-c8f218be5cd3">LHB Granskar</Parent>
    <Path>/Start/LHBGranskar/VadAerKoen</Path>
    <Trashed>false</Trashed>
    <ContentType>articlePage</ContentType>
    <CreateDate>2024-04-11T11:09:20</CreateDate>
    <NodeName Default="Vad är kön" />
    <SortOrder>0</SortOrder>
    <Published Default="true" />
    <Schedule />
    <Template Key="5ce5f547-019a-44db-9873-a696672c48fc">Artikelsida</Template>
  </Info>
  <Properties>
    <rteBody>
      <Value><![CDATA[{
  "markup": "<p>Vad är kön? Eftersom det egentligen inte är särskilt komplicerat och de allra flesta människor redan vet det har det inte ansetts nödvändigt att förklara i de flesta sammanhang. Inte förrän en bra bit in på 2000-talet, tack vare transrörelsens, queerteorins och i viss mån även genusforskningens medvetna problematisering av begreppet. Enligt Svensk ordbok är kön “endera av de två rolltyperna vid fortplantningen”, och den definitionen tycker vi i LHB-förbundet duger bra. Eftersom människan är en starkt social art med en utvecklad kultur har feminister även lagt till ”genus”, på svenska ”socialt kön” eller ”könsroll”, för att beskriva alla våra idéer kring hur kvinnor och män ska vara och vilka roller de bör inta i samhället. Svensk ordbok definierar ”genus” som ”kön(sroll) med tonvikt på sociala snarare än biologiska aspekter”.</p>\n<p><img style=\"display: block; margin-left: auto; margin-right: auto;\" src=\"?rmode=max&amp;width=600&amp;height=800\" alt=\"\" width=\"600\" height=\"800\" data-udi=\"umb://media/0df6fb9956e04a289e424bde0e0058d6\"></p>\n<p>Egentligen var det psykiatrikern Robert Stoller som först skilde på ”kön” (”sex”) och ”genus” (”gender”) på 1960-talet, men feminister plockade snabbt upp genusbegreppet för att kunna diskutera kulturella och sociala aspekter av kön utan att blanda ihop det med biologisk könstillhörighet. Stoller själv introducerade kön/genus-distinktionen och även begreppet ”könsidentitet” (på engelska ”gender identity”, alltså snarare ”genusidentitet”) för att förstå hur transsexuella kunde ha ett genus eller en könsidentitet som gick emot könet. Från att ha varit ett ganska obskyrt begrepp som främst används inom psykologin har ”könsidentitet” de senaste åren fått alltmer spridning genom transaktivisters enträgna lobbyarbete. Svensk ordbok definierar begreppet som ”en persons subjektiva upplevelse av att tillhöra ett visst kön”. För en mer detaljerade genomgång av tidiga feministiska diskussioner om kön, genus och könsidentitet, se kapitel 4 i Margareta Hallbergs bok&nbsp;<em>Kunskap och kön</em>&nbsp;från 1992.</p>\n<p>I boken&nbsp;<em>Det kallas kärlek</em>&nbsp;från 1993 ger sociologen Carin Holmberg en feministisk förklaring av hur vi kan förstå ”könsidentitet”. Hon bygger på psykologen Hanne Haavind och beskriver utvecklingen av en könsidentitet i socialpsykologiska termer som en relationell process där individen tar till sig och förhandlar med förväntningar från omgivningen. Holmberg sammanfattar: ”könsidentiteten är summan av de rollövertaganden som självet gjort och som på något sätt har anknytning till de signifikanta andras antaganden om dennas/es biologiska kön och till detta kön sammankopplade könsegenskaper” (sid. 47). Enligt Holmberg identifierar sig kvinnor i viss mån med sin underordning och män med sin överordning – det blir en del av kvinnligheten respektive manligheten. Här betyder könsidentitet helt enkelt den del av den personliga identiteten som har att göra med vetskapen om vilket kön man tillhör och vilka förväntningar som finns kopplade till detta kön.</p>\n<p>Enligt Holmbergs feministiska teori går det inte att ha en könsidentitet som avviker från könstillhörigheten, för hur skulle det gå till? Könsidentiteten är ju bara en effekt av din egen och andras vetskap om vilket kön du tillhör, och alla (möjligen med undantag för någon bråkdels promille med sällsynta DSDer - se&nbsp;<a rel=\"noopener\" href=\"http://www.inis-org.se/fakta.php\" target=\"_blank\">INIS</a>) vet ju vilket kön de tillhör. Det finns inte heller något utrymme för en medfödd eller biologiskt betingad könsidentitet, eftersom könsidentiteten utvecklas relationellt beroende på sociala förväntningar kopplade till kön. Däremot kan teorin hjälpa oss att förstå hur en person som hela tiden får höra att hen avviker från det beteende som förväntas av hens kön med tiden skulle kunna utveckla en identifikation med det andra könet och en övertygelse om att hen borde eller skulle vilja tillhöra det. Men med en feministisk analys blir det helt absurt att denna avvikande könsidentitet skulle åtgärdas på ett individuellt plan med medicinska ingrepp i stället för genom en ökad samhällelig tolerans för att bryta mot könsnormer.</p>\n<p>Holmbergs modell skiljer sig från de kvasireligiösa formuleringar som är i svang nuförtiden om könsidentiteten som en mystisk inre könsessens frikopplad från kroppen. För att vetenskapligt legitimera sin tro på könsidentitet hänvisar transaktivister ibland till hjärnforskning som ska visa att transpersoners hjärnor är mer lika det kön de identifierar sig som. Men om man korrelerar mot sexuell läggning visar det sig att mönstren i hjärnan följer vilket kön försökspersonerna attraheras av snarare än vilket kön de själva identifierar sig som. Studier som inte korrigerar för detta kan inte anses seriösa. Dessutom är hjärnan plastisk, så de mönster man kan se vid ett enskilt tillfälle kan lika gärna spegla inlärda beteenden som medfödda tendenser. Se&nbsp;<a rel=\"noopener\" href=\"https://doi.org/10.1007/s10508-021-02005-9\" target=\"_blank\">denna forskningsöversikt</a>&nbsp;för mer information.</p>\n<p>Holmbergs analys ligger ganska nära Judith Butlers ursprungliga förståelse av hur könsidentitet (gender identity) fungerar: som en illusion av ett stabilt ”jag” skapad genom performativa upprepningar av genusuttryck (se kapitel 1 i&nbsp;<em>Genustrubbel</em>). Butler har också bidragit till mycket av förvirringen kring kön genom att vända upp-och-ner på kön/genus. Enligt Butler kommer genus först och skapar ett slags illusion om biologiskt kön (liknande hur illusionen om en äkta och ursprunglig könsidentitet skapas). Kön är alltså en kulturell konstruktion som projiceras på en sorts formlös soppa av kroppsdelar, gener och kromosomer. Egentligen finns inget utrymme för något äkta, ursprungligt eller stabilt i Butlers teori, varken personliga identiteter, kulturella kategorier eller biologiska fenomen. Allt är diskursiva konstruktioner som kan och bör dekonstrueras. Men av någon märklig anledning har Butler svängt just vad gäller transidentiteter och stödjer numera transrörelsens krav på att prioritera könsidentiteter över kroppar. Det är dock bara transpersoners identitetspolitik Butler stödjer - feminister får fortfarande inte lov att enas i politisk kamp kring en gemensam identitet som kvinnor, enligt henne.</p>\n<p>Vi är ledsna, professor Butler, men vi tror att naturen är smartare än du som enskild individ av arten homo sapiens. Vi tycker att din genusteori luktar hybris, antropocentrism och dualistiskt tänkande där själen står över kroppen. Vi är rädda att den göder den religiösa undertonen i den nya synen på kön och den överdrivna tilltron till teknologin som ska höja oss över de intelligenta däggdjur vi är. För mer information om transaktivismens lobbyarbete för att ersätta kön med könsidentitet i lagar och policydokument, se&nbsp;<a rel=\"noopener\" href=\"https://thepoliticalerasureofsex.org/wp-content/uploads/2020/10/The-Political-Erasure-of-Sex_Appendix.pdf\" target=\"_blank\">denna historik</a>. Vi i LHB-förbundet delar motståndet mot könsstereotyper men tror inte att det är en hållbar eller nödvändig politisk strategi att försöka låtsas som att biologiska könsskillnader inte existerar.</p>\n<p><img style=\"display: block; margin-left: auto; margin-right: auto;\" src=\"?rmode=max&amp;width=600&amp;height=800\" alt=\"\" width=\"600\" height=\"800\" data-udi=\"umb://media/9c1c7225598948ecb7795b39664c7436\"></p>\n<p>Med den här bakgrunden i åtanke ska vi titta på några definitioner av ”kön” och relaterade ord i offentligt informationsmaterial. Vi börjar med RFSU, Riksförbundet för sexuell upplysning. Under ordet ”kön” i deras ordlista som finns översatt till flera språk står: ”Med kön menas ofta kvinna eller man.” Inte så långt ifrån ordboksdefinitionen, även om ”menas ofta” är lite vagt. RFSU definierar även ”könsidentitet” som: ”Det kön man känner att man tillhör.” Med lite god vilja kan det förstås som ett artigare sätt att uttrycka att könsidentiteten är en ”subjektiv upplevelse”. Det framgår även av RFSUs ordlista att man kan lida av ”könsdysfori” om ”kroppen inte överensstämmer med ens könsidentitet”, och att ”könsbekräftande behandling” går ut på ”att bekräfta en persons könsidentitet, som man, kvinna eller icke-binär”. Av detta kan vi dra slutsatsen att man kan ha en subjektivt upplevd könstillhörighet som inte stämmer överens med kroppen, vilket leder till diagnosen könsdysfori som i sin tur behandlas med kirurgi och hormoner. Könsidentiteten verkar alltså vara en väldigt allvarlig sak. Den kan på något oförklarligt sätt avvika från det kroppsliga könet, och lösningen är då medicinsk, inte psykologisk, behandling. Detta överensstämmer i princip med vad Stoller beskrev hos sina transsexuella patienter, fast terminologin nu uppdaterats från ”transsexualism” till ”könsdysfori”. ”Icke-binär” har också lagts till som en tredje möjlig könsidentitet som aldrig kan överensstämma med kroppen då det ju inte finns någon ”icke-binär” roll vid fortplantningen. De stackars ”icke-binära” verkar alltså dömda till könsdysfori och könsbekräftande behandling för att skapa en ”icke-binär” kropp som stämmer överens med könsidentiteten?</p>",
  "blocks": {
    "contentData": [],
    "settingsData": []
  }
}]]></Value>
    </rteBody>
    <textHeading>
      <Value><![CDATA[Vad är kön?]]></Value>
    </textHeading>
  </Properties>
</Content>